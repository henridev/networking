# networking

## Doel en plaats in het curriculum

Computer Networks I is het eerste vak van in totaal 4 vakken gerelateerd aan het begrijpen en configureren van netwerken:

- Computer Networks I (1e jaar, 2e semester)
- Computer Networks II (2e jaar, 1e semester)
- Computer Networks III (2e jaar, 2e semester)
- Computer Networks IV (3e jaar, 1e semester)


Het eerste vak Computer Networks I wordt aan elke student Toegepaste Informatica gegeven. De vervolgvakken worden enkel gegeven aan studenten die kiezen voor de leerlijn "Install, maintain & secure". Deze leerlijn specialiseert zich in het opzetten en onderhouden van netwerken en servers en spitst zich toe op toekomstige systeem- en netwerkbeheerders.



 <img src="https://chamilo-downloads.hogent.be/?application=Chamilo%5CCore%5CRepository&go=DocumentDownloader&object=4847015&DownloadHost=1&security_code=0d8485322407bc68916a696c967c647db0566c7c&time=1600782110&display=1"/>



## Leerdoelen en competenties

Tegenwoordig zijn netwerken zo goed als onmisbaar. Zo goed als iedereen is tegenwoordig op een of andere manier geconnecteerd aan het internet. Daarnaast hebben bedrijven, scholen en andere organisaties interne netwerken om de productiviteit te vergroten. Netwerken worden gebruikt voor e-mails, streaming, bestanden te delen, informatie uit te wisselen, games en veel meer. De kans dat je zal geconfronteerd worden met netwerken in deze opleiding en in jullie professionele loopbaan is dus zo goed als zeker. 

Het is belangrijk dat jullie begrijpen hoe netwerken worden opgesteld, hoe ze werken, wat er kan fout gaan en hoe je ze kan configureren en beheren.

Netwerktechnologie werkt met verschillende hardware- en softwarelagen. Vaak worden deze gemodelleerd met behulp van het **OSI-model**. Na het einde van dit opleidinsonderdeel heb je *een goed inzicht in elke laag van het OSI-model*:

- **fysische laag**: op welke manier worden netwerkapparaten verbonden (elektrisch, optisch, draadloos).
- **data link laag**: controleert hoe pakketten op de fysische laag worden geplaatst en zorgt ervoor dat apparaten op eenzelfde netwerk elkaar kunnen bereiken.
- **netwerklaag**: zorgt ervoor dat netwerkapparaten op verschillende netwerken elkaar kunnen bereiken.
- **transportlaag**: zorgt ervoor dat ontvangen pakketten op de juiste manier worden verzameld en beslist wat er moet gebeuren als sommige pakketten niet of incorrect worden ontvangen.
- **sessielaag**: creÃ«ert een dialoog tussen verzender en ontvanger.
- **presentatielaag**: beslist over de gebruikte dataformaten, compressie en encryptie voor de netwerkverbinding.
- **applicatielaag**: de programma's die gebruik maken van het netwerk zoals bijvoorbeeld de webbrowser, e-mailclient, ... .

## Leerinhoud

De leerinhoud komt volledig overeen met de *Cisco CCNA1 v7 cursus*op netacad.com 

## Leermateriaal

Het leermateriaal bestaat uit de cursus Cisco CCNA1 v7 op netacad.com . Hier vind je de volledige cursusinhoud voor Computer Networks I. De slides die gebruikt worden bij de reguliere studenten zijn tevens ook de slides van de Cisco CCNA1 v7 cursus. Let op, de *slides zijn slechts een samenvatting*, op netacad.com staat de volledige inhoud. De slides kan je terugvinden onder documenten op Chamilo.

Daarnaast zijn er ook labo's met *Packet Tracer*. Packet Tracer is een simulatietool om netwerken en netwerkapparaten te simuleren. Je kan Packet Tracer downloaden vanop netacad.com :

De labo's zullen ook aan TILE beschikbaargesteld worden, samen met documenten die de doe-opdrachten demonstreren. Zo kan je kijken of je de opdracht juist hebt uitgevoerd. Deze kan je terugvinden op Chamilo.